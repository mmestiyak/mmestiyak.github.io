+++
title = "একটি লুকানো ইচ্ছের পূর্ণতা: সংগ্রাম থেকে সফলতার পথে"
date = 2024-12-19
description = "ছোটবেলার লুকানো ইচ্ছে থেকে শুরু করে আর্থিক সফলতা অর্জনের গল্প এবং কৃতজ্ঞতার কথা।"
[taxonomies]
tags = ["জীবন", "সফলতা", "কৃতজ্ঞতা", "প্রেরণা", "সংগ্রাম"]
topics = ["bangla"]
[extra]
image = "https://scontent.fdac138-1.fna.fbcdn.net/v/t39.30808-6/487120189_1802890777273660_7179236094850151143_n.jpg?stp=cp6_dst-jpg_tt6&_nc_cat=109&ccb=1-7&_nc_sid=cc71e4&_nc_eui2=AeG2PVLR209uJEhbnWjWmzWsLY4sAGmkGF8tjiwAaaQYX_0H75gZIYWwnPgZ9EBBmQNbIe5A4tOX8sPSo-_UUygC&_nc_ohc=1aQif2uO-9QQ7kNvwES2E_v&_nc_oc=AdnaugyIgYOENRhHARPAIrA1Zh44ttOr5_D15Gd3ACceDt4DDlgREuTPdIddfxVfpvw&_nc_zt=23&_nc_ht=scontent.fdac138-1.fna&_nc_gid=wkINp6BkuY-gqjeMYqFS_Q&oh=00_AfaSULYzlhEzPvDW4wGeJnxk6joZ6u878ZC4ynTQ0L-ERg&oe=68E4193C"
+++

ছোটবেলায় স্কুলে সবাই বৃষ্টির দিনে রংবেরঙ এর রেইনকোট পরতো, আমারও খুব ইচ্ছে হতো রঙিন হলুদ-বেগুনি রেইনকোট পরার।

পরিবারে তখনকার আর্থিক বাস্তবতা ছিল এমন যে, না বলা কিছু ছোট্ট ইচ্ছে গোপনেই মনে জমতো।

একদিন মামার হোন্ডার রেইনকোট গায়ে চাপাতেই যেন হারিয়ে গেলাম!
ছোট্ট মানুষ বিশাল এক পোশাকের ভেতর ঢুকে গেলাম, যেন কোনো সুপারহিরোর পোশাক পরে আছি।

সেদিন যখন মেঘালয়ে দাঁড়িয়ে নিজের টাকায় প্রথম রেইনকোট কিনে পরলাম, মনে হলো—এটা হয়তো অতি মানবের পোশাক নয়, কিন্তু বুকের ভেতর এমন এক অনুভূতি জাগলো, যেন বহুদিনের লুকানো ইচ্ছের পূর্ণতা পেলাম। যেন নিজেকে খুঁজে পাওয়ার এক নীরব উচ্ছ্বাসের উৎসব!

আজ আমি আর্থিক সফলতার একটি ঝলক দেখতে পাচ্ছি। এই অর্জন সম্ভব হয়েছে মহান আল্লাহ তায়ালার অনুগ্রহ এবং আমার বাবা, মা ও অন্যান্যদের সাহায্যে।
তাদের সহানুভূতি, এবং ভালোবাসা আমার জন্য সবসময়ই প্রেরণা হিসেবে কাজ করেছে। একটি সুন্দর কথা বলেও তাঁরা আমার জীবনে যে কতবড় পরিবর্তন এনে দিয়েছে তাঁরা হয়তো কোনদিনও জানবে না

এমনকি যাদের কঠিন কথা, ঘৃণা, ও তিরস্কার আমাকে সামনের দিকে এগিয়ে যাওয়ার শক্তি দিয়েছে, তাঁদের প্রতিও আমার অন্তরের গভীর থেকে কৃতজ্ঞতা। এসব অভিজ্ঞতা আমাকে দৃঢ়প্রতিজ্ঞ করে তুলেছে এবং সাফল্যের পথে এগিয়ে যেতে সাহায্য করেছে।

যদিও সবার প্রতি তাদের সাহায্যের যথাযথ মর্যাদা দিতে পারিনি, তবুও তাদের প্রতি আমার গভীর কৃতজ্ঞতা রইলো। তাদের সহায়তা আমার মনে চিরকাল অম্লান থাকবে, এবং আমি সবার কাছে এই কৃতজ্ঞতা প্রকাশ করতে না পারলেও, তাদের প্রতি আমার ঋণ চিরকাল অস্বীকার করার মতো নয়
